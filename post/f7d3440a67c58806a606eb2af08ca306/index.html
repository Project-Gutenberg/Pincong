<!doctype html><html lang=zh-cn><head>
<meta charset=utf-8>
<title>如何成为“新青年”？</title>
<meta name=viewport content="width=device-width,initial-scale=1,maximum-scale=1">
<meta name=description content=" 本文原载于1915年9月15日的《青年杂志》1卷（从第2卷起即改名为《新青年》）。
敬告青年
 窃以少年老成，中国称人之语也；年长而勿衰，英、美人相勖之辞也，此亦东西民族涉想不同、现象趋异之一端欤？青年如初春，如朝日，如百卉之萌动，如利刃之新发于硎，人生最可宝贵之时期也。青年之于社会，犹新鲜活泼细胞之在人身。新陈代谢，陈腐朽败者无时不在天然淘汰之途，与新鲜活泼者以空间之位置及时间之生命。人身遵新陈代谢之道则健康，陈腐朽败之细胞充塞人身则人身死；社会遵新陈代谢之道则隆盛，陈腐朽败之分子充塞社会则社会亡。
 准斯以谈，吾国之社会，其隆盛耶？抑将亡耶？非予之所忍言者。彼陈腐朽败之分子，一听其天然之淘汰，雅不愿以如流之岁月，与之说短道长，希冀其脱胎换骨也。予所欲涕泣陈词者，惟属望于新鲜活泼之青年，有以自觉而奋斗耳！
 自觉者何？自觉其新鲜活泼之价值与责任，而自视不可卑也。奋斗者何？奋其智能，力排陈腐朽败者以去，视之若仇敌，若洪水猛兽，而不可与为邻，而不为其菌毒所传染也。
 呜呼！吾国之青年，其果能语于此乎！吾见夫青年其年龄，而老年其身体者十之五焉；青年其年龄或身体，而老年其脑神经者十之九焉。华其发，泽其容，直其腰，广其膈，非不俨然青年也；及叩其头脑中所涉想，所怀抱，无一不与彼陈腐朽败者为一丘之貉。其始也未尝不新鲜活泼，寝假而为陈腐朽败分子所同化者，有之；寝假而畏陈腐朽败分子势力之庞大，瞻顾依回，不敢明目张胆作顽狠之抗斗者，有之。充塞社会之空气，无往而非陈腐朽败焉，求些少之新鲜活泼者，以慰吾人窒息之绝望，亦杳不可得。
 循斯现象，于人身则必死，于社会则必亡。欲救此病，非太息咨嗟之所能济，是在一二敏于自觉、勇于奋斗之青年，发挥人间固有之智能，决择人间种种之思想，——孰为新鲜活泼而适于今世之争存，孰为陈腐朽败而不容留置于脑里，——利刃断铁，快刀理麻，决不作牵就依违之想，自度度人，社会庶几其有清宁之日也。青年乎！其有以此自任者乎？若夫明其是非，以供决择，谨陈六义，幸平心察之。
自主的而非奴隶的
 等一人也，各有自主之权，绝无奴隶他人之权利，亦绝无以奴自处之义务。奴隶云者，古之昏弱对于强暴之横夺，而失其自由权利者之称也。自人权平等之说兴，奴隶之名，非血气所忍受。世称近世欧洲历史为“解放历史”——破坏君权，求政治之解放也；否认教权，求宗教之解放也；均产说兴，求经济之解放也；女子参政运动，求男权之解放也。
 解放云者，脱离夫奴隶之羁绊，以完其自主自由之人格之谓也。我有手足，自谋温饱；我有口舌，自陈好恶；我有心思，自崇所信；绝不认他人之越俎，亦不应主我而奴他人；盖自认为独立自主之人格以上，一切操行，一切权利，一切信仰，唯有听命各自固有之智能，断无盲从隶属他人之理。非然者，忠孝节义，奴隶之道德也（德国大哲尼采）别道德为二类：有独立心而勇敢者曰贵族道德，谦逊而服从者曰奴隶道德；轻刑薄赋，奴隶之幸福也；称颂功德，奴隶之文章也；拜爵赐第，奴隶之光荣也；丰碑高墓，奴隶之纪念物也；以其是非荣辱，听命他人，不以自身为本位，则个人独立平等之人格，消灭无存，其一切善恶行为，势不能诉之自身意志而课以功过；谓之奴隶，谁曰不宜？立德立功，首当辨此。
进步的而非保守的
 人生如逆水行舟，不进则退，中国之恒言也。自宇宙之根本大法言之，森罗万象，无日不在演进之途，万无保守现状之理；特以俗见拘牵，谓有二境，此法兰西当代大哲柏格森之“创造进化论”所以风靡一世也。以人事之进化言之，笃古不变之族，日就衰亡；日新求进之民，方兴未已；存亡之数，可以逆睹。矧在吾国，大梦未觉，故步自封，精之政教文章，粗之布帛水火，无一不相形丑曲拙，而可与当世争衡？
 举凡残民害理之妖言，率能征之故训，而不可谓诬，谬种流传，岂自今始！固有之伦理、法律、学术、礼俗，无一非封建制度之遗，持较皙种之所为，以并世之人，而思想差迟，几及千载；尊重廿四朝之历史性，而不作改进之图，则驱吾民于二十世纪之世界以外，纳之奴隶牛马黑暗沟中而已，复何说哉！于此而言保守，诚不知为何项制度文物，可以适用生存于今世。吾宁忍过去国粹之消亡，而不忍现在及将来之民族，不适世界之生存而归削灭也。
 呜呼！巴比伦人往矣，其文明尚有何等之效用耶？“皮之不存，毛将焉传？”世界进化，未有已焉。其不能善变而与之俱进者，将见其不适环境之争存，而退归天然淘汰已耳，保守云乎哉！
进取的而非退隐的
 当此恶流奔进之时，得一二自好之士，洁身引退，岂非希世懿德。然欲以化民成俗，请于百尺竿头，再进一步。夫生存竞争，势所不免，一息尚存，即无守退安隐之余地。排万难而前行，乃人生之天职。以善意解之，退隐为高人出世之行；以恶意解之，退隐为弱者不适竞争之现象。欧俗以横厉无前为上德，亚洲以闲逸恬淡为美风，东西民族强弱之原因，斯其一矣。此退隐主义之根本缺点也。
 若夫吾国之俗，习为委靡：苟取利禄者，不在论列之数；自好之士，希声隐沦，食粟衣帛，无益于世，世以雅人名士目之，实与游惰无择也。人心秽浊，不以此辈而有所补救，而国民抗往之风，植产之习，于焉以斩。人之生也，应战胜恶社会，而不可为恶社会所征服；应超出恶社会，进冒险苦斗之兵，而不可逃循恶社会，作退避安闲之想。呜呼！欧罗巴铁骑，入汝室矣，将高卧白云何处也？吾愿青年之为孔、墨，而不愿其为巢、由；吾愿青年之为托尔斯泰与达噶尔，不若其为哥伦布与安重根！
世界的而非锁国的
 并吾国而存立于大地者，大小凡四十余国，强半与吾有通商往来之谊。加之海陆交通，朝夕千里，古之所谓绝国，今视之若在户庭。举凡一国之经济政治状态有所变更，其影响率被于世界，不啻牵一发而动全身也。立国于今之世，其兴废存亡，视其国之内政者半，影响于国外者恒亦半焉。以吾国近事证之：日本勃兴，以促吾革命维新之局；欧洲战起，日本乃有对我之要求；此非其彰彰者耶？投一国于世界潮流之中，笃旧者固速其危亡，善变者反因以竞进。
 吾国自通海以来，自悲观者言之，失地偿金，国力索矣；自乐观者言之，倘无甲午庚子两次之福音，至今犹在八股垂发时代。居今日而言锁国闭关之策，匪独力所不能，亦且势所不利。万邦并立，动辄相关，无论其国若何富强，亦不能漠视外情，自为风气。各国之制度文物，形式虽不必尽同，但不思驱其国于危亡者，其遵循共同原则之精神，渐趋一致，潮流所及，莫之能违。于此而执特别历史国情之说，以冀抗此潮流，是犹有锁国之精神，而无世界之智识。国民而无世界知识，其国将何以图存于世界之中？语云：“闭户造车，出门未必合辙。”今之造车者，不但闭户，且欲以“周礼”“考工”之制，行之欧美康庄，其患将不止不合辙已也！
实利的而非虚文的
 自约翰弥尔“实利主义”唱道于英，孔特之“实验哲学”唱道于法，欧洲社会之制度，人心之思想，为之一变。最近德意志科学大兴，物质文明，造乎其极，制度人心，为之再变。举凡政治之所营，教育之所期，文学技术之所风尚，万马奔驰，无不齐集于厚生利用之一途。一切虚文空想之无裨于现实生活者，吐弃殆尽。当代大哲，若德意志之倭根，若法兰西之柏格森，虽不以现时物质文明为美备，咸揭橥生活问题，为立言之的。生活神圣，正以此次战争，血染其鲜明之旗帜。欧人空想虚文之梦，势将觉悟无遗。
 夫利用厚生，崇实际而薄虚玄，本吾国初民之俗；而今日之社会制度，人心思想，悉自周、汉两代而来，——周礼崇尚虚文，汉则罢黜百家而尊儒重道。——名教之所昭垂，人心之所祈向，无一不与社会现实生活背道而驰。倘不改弦而更张之，则国力莫由昭苏，社会永无宁日。祀天神而拯水旱，诵“孝经”以退黄巾，人非童昏，知其妄也。物之不切于实用者，虽金玉圭璋，不如布粟粪土。若事之无利于个人或社会现实生活者，皆虚文也，诳人之事也。诳人之事，虽祖宗之所遗留，圣贤之所垂教，政府之所提倡，社会之所崇尚，皆一文不值也！
科学的而非想象的
 科学者何？吾人对于事物之概念，综合客观之现象，诉之主观之理性，而不矛盾之谓也。想象者何？既超脱客观之现象，复抛弃主观之理性，凭空构造，有假定而无实证，不可以人间已有之智灵，明其理由，道其法则者也。在昔蒙昧之世，当今浅化之民，有想象而无科学。宗教美文，皆想象时代之产物。近代欧洲之所以优越他族者，科学之兴，其功不在人权说下，若舟车之有两轮焉。今且日新月异，举凡一事之兴，一物之细，罔不诉之科学法则，以定其得失从违；其效将使人间之思想云为，一遵理性，而迷信斩焉，而无知妄作之风息焉。
 国人而欲脱蒙昧时代，羞为浅化之民也，则急起直追，当以科学与人权并重。士不知科学，故袭阴阳家符瑞五行之说，惑世诬民，地气风水之谈，乞灵枯骨。农不知科学，故无择种去虫之术。工不知科学，故货弃于地，战斗生事之所需，一一仰给于异国。商不知科学，故惟识罔取近利，未来之胜算，无容心焉。医不知科学，既不解人身之构造，复不事药性之分析，菌毒传染，更无闻焉；惟知附会五行生克寒热阴阳之说，袭古方以投药饵，其术殆与矢人同科；其想象之最神奇者，莫如“气”之一说，其说且通于力士羽流之术，试遍索宇宙间，诚不知此“气”之果为何物也！
 凡此无常识之思惟，无理由之信仰，欲根治之，厥为科学。夫以科学说明真理，事事求诸证实，较之想象武断之所为，其步度诚缓，然其步步皆踏实地，不若幻想突飞者之终无寸进也。宇宙间之事理无穷，科学领土内之膏腴待辟者，正自广阔。青年勉乎哉！
作者：陈独秀（IP属地：上海） ">
<meta name=generator content="Hugo 0.91.2">
<link rel=stylesheet href=../../plugins/bootstrap/bootstrap.min.css>
<link rel=stylesheet href=../../plugins/themify-icons/themify-icons.css>
<link rel=stylesheet href=https://project-gutenberg.github.io/Pincong/scss/style.min.css media=screen>
<link rel="shortcut icon" href=https://project-gutenberg.github.io/Pincong/images/favicon.png type=image/x-icon>
<link rel=icon href=https://project-gutenberg.github.io/Pincong/images/favicon.png type=image/x-icon>
<meta name=twitter:card content="summary_large_image">
<meta name=og:title content=" 如何成为“新青年”？ ">
<meta name=og:description content=" 本文原载于1915年9月15日的《青年杂志》1卷（从第2卷起即改名为《新青年》）。
敬告青年
 窃以少年老成，中国称人之语也；年长而勿衰，英、美人相勖之辞也，此亦东西民族涉想不同、现象趋异之一端欤？青年如初春，如朝日，如百卉之萌动，如利刃之新发于硎，人生最可宝贵之时期也。青年之于社会，犹新鲜活泼细胞之在人身。新陈代谢，陈腐朽败者无时不在天然淘汰之途，与新鲜活泼者以空间之位置及时间之生命。人身遵新陈代谢之道则健康，陈腐朽败之细胞充塞人身则人身死；社会遵新陈代谢之道则隆盛，陈腐朽败之分子充塞社会则社会亡。
 准斯以谈，吾国之社会，其隆盛耶？抑将亡耶？非予之所忍言者。彼陈腐朽败之分子，一听其天然之淘汰，雅不愿以如流之岁月，与之说短道长，希冀其脱胎换骨也。予所欲涕泣陈词者，惟属望于新鲜活泼之青年，有以自觉而奋斗耳！
 自觉者何？自觉其新鲜活泼之价值与责任，而自视不可卑也。奋斗者何？奋其智能，力排陈腐朽败者以去，视之若仇敌，若洪水猛兽，而不可与为邻，而不为其菌毒所传染也。
 呜呼！吾国之青年，其果能语于此乎！吾见夫青年其年龄，而老年其身体者十之五焉；青年其年龄或身体，而老年其脑神经者十之九焉。华其发，泽其容，直其腰，广其膈，非不俨然青年也；及叩其头脑中所涉想，所怀抱，无一不与彼陈腐朽败者为一丘之貉。其始也未尝不新鲜活泼，寝假而为陈腐朽败分子所同化者，有之；寝假而畏陈腐朽败分子势力之庞大，瞻顾依回，不敢明目张胆作顽狠之抗斗者，有之。充塞社会之空气，无往而非陈腐朽败焉，求些少之新鲜活泼者，以慰吾人窒息之绝望，亦杳不可得。
 循斯现象，于人身则必死，于社会则必亡。欲救此病，非太息咨嗟之所能济，是在一二敏于自觉、勇于奋斗之青年，发挥人间固有之智能，决择人间种种之思想，——孰为新鲜活泼而适于今世之争存，孰为陈腐朽败而不容留置于脑里，——利刃断铁，快刀理麻，决不作牵就依违之想，自度度人，社会庶几其有清宁之日也。青年乎！其有以此自任者乎？若夫明其是非，以供决择，谨陈六义，幸平心察之。
自主的而非奴隶的
 等一人也，各有自主之权，绝无奴隶他人之权利，亦绝无以奴自处之义务。奴隶云者，古之昏弱对于强暴之横夺，而失其自由权利者之称也。自人权平等之说兴，奴隶之名，非血气所忍受。世称近世欧洲历史为“解放历史”——破坏君权，求政治之解放也；否认教权，求宗教之解放也；均产说兴，求经济之解放也；女子参政运动，求男权之解放也。
 解放云者，脱离夫奴隶之羁绊，以完其自主自由之人格之谓也。我有手足，自谋温饱；我有口舌，自陈好恶；我有心思，自崇所信；绝不认他人之越俎，亦不应主我而奴他人；盖自认为独立自主之人格以上，一切操行，一切权利，一切信仰，唯有听命各自固有之智能，断无盲从隶属他人之理。非然者，忠孝节义，奴隶之道德也（德国大哲尼采）别道德为二类：有独立心而勇敢者曰贵族道德，谦逊而服从者曰奴隶道德；轻刑薄赋，奴隶之幸福也；称颂功德，奴隶之文章也；拜爵赐第，奴隶之光荣也；丰碑高墓，奴隶之纪念物也；以其是非荣辱，听命他人，不以自身为本位，则个人独立平等之人格，消灭无存，其一切善恶行为，势不能诉之自身意志而课以功过；谓之奴隶，谁曰不宜？立德立功，首当辨此。
进步的而非保守的
 人生如逆水行舟，不进则退，中国之恒言也。自宇宙之根本大法言之，森罗万象，无日不在演进之途，万无保守现状之理；特以俗见拘牵，谓有二境，此法兰西当代大哲柏格森之“创造进化论”所以风靡一世也。以人事之进化言之，笃古不变之族，日就衰亡；日新求进之民，方兴未已；存亡之数，可以逆睹。矧在吾国，大梦未觉，故步自封，精之政教文章，粗之布帛水火，无一不相形丑曲拙，而可与当世争衡？
 举凡残民害理之妖言，率能征之故训，而不可谓诬，谬种流传，岂自今始！固有之伦理、法律、学术、礼俗，无一非封建制度之遗，持较皙种之所为，以并世之人，而思想差迟，几及千载；尊重廿四朝之历史性，而不作改进之图，则驱吾民于二十世纪之世界以外，纳之奴隶牛马黑暗沟中而已，复何说哉！于此而言保守，诚不知为何项制度文物，可以适用生存于今世。吾宁忍过去国粹之消亡，而不忍现在及将来之民族，不适世界之生存而归削灭也。
 呜呼！巴比伦人往矣，其文明尚有何等之效用耶？“皮之不存，毛将焉传？”世界进化，未有已焉。其不能善变而与之俱进者，将见其不适环境之争存，而退归天然淘汰已耳，保守云乎哉！
进取的而非退隐的
 当此恶流奔进之时，得一二自好之士，洁身引退，岂非希世懿德。然欲以化民成俗，请于百尺竿头，再进一步。夫生存竞争，势所不免，一息尚存，即无守退安隐之余地。排万难而前行，乃人生之天职。以善意解之，退隐为高人出世之行；以恶意解之，退隐为弱者不适竞争之现象。欧俗以横厉无前为上德，亚洲以闲逸恬淡为美风，东西民族强弱之原因，斯其一矣。此退隐主义之根本缺点也。
 若夫吾国之俗，习为委靡：苟取利禄者，不在论列之数；自好之士，希声隐沦，食粟衣帛，无益于世，世以雅人名士目之，实与游惰无择也。人心秽浊，不以此辈而有所补救，而国民抗往之风，植产之习，于焉以斩。人之生也，应战胜恶社会，而不可为恶社会所征服；应超出恶社会，进冒险苦斗之兵，而不可逃循恶社会，作退避安闲之想。呜呼！欧罗巴铁骑，入汝室矣，将高卧白云何处也？吾愿青年之为孔、墨，而不愿其为巢、由；吾愿青年之为托尔斯泰与达噶尔，不若其为哥伦布与安重根！
世界的而非锁国的
 并吾国而存立于大地者，大小凡四十余国，强半与吾有通商往来之谊。加之海陆交通，朝夕千里，古之所谓绝国，今视之若在户庭。举凡一国之经济政治状态有所变更，其影响率被于世界，不啻牵一发而动全身也。立国于今之世，其兴废存亡，视其国之内政者半，影响于国外者恒亦半焉。以吾国近事证之：日本勃兴，以促吾革命维新之局；欧洲战起，日本乃有对我之要求；此非其彰彰者耶？投一国于世界潮流之中，笃旧者固速其危亡，善变者反因以竞进。
 吾国自通海以来，自悲观者言之，失地偿金，国力索矣；自乐观者言之，倘无甲午庚子两次之福音，至今犹在八股垂发时代。居今日而言锁国闭关之策，匪独力所不能，亦且势所不利。万邦并立，动辄相关，无论其国若何富强，亦不能漠视外情，自为风气。各国之制度文物，形式虽不必尽同，但不思驱其国于危亡者，其遵循共同原则之精神，渐趋一致，潮流所及，莫之能违。于此而执特别历史国情之说，以冀抗此潮流，是犹有锁国之精神，而无世界之智识。国民而无世界知识，其国将何以图存于世界之中？语云：“闭户造车，出门未必合辙。”今之造车者，不但闭户，且欲以“周礼”“考工”之制，行之欧美康庄，其患将不止不合辙已也！
实利的而非虚文的
 自约翰弥尔“实利主义”唱道于英，孔特之“实验哲学”唱道于法，欧洲社会之制度，人心之思想，为之一变。最近德意志科学大兴，物质文明，造乎其极，制度人心，为之再变。举凡政治之所营，教育之所期，文学技术之所风尚，万马奔驰，无不齐集于厚生利用之一途。一切虚文空想之无裨于现实生活者，吐弃殆尽。当代大哲，若德意志之倭根，若法兰西之柏格森，虽不以现时物质文明为美备，咸揭橥生活问题，为立言之的。生活神圣，正以此次战争，血染其鲜明之旗帜。欧人空想虚文之梦，势将觉悟无遗。
 夫利用厚生，崇实际而薄虚玄，本吾国初民之俗；而今日之社会制度，人心思想，悉自周、汉两代而来，——周礼崇尚虚文，汉则罢黜百家而尊儒重道。——名教之所昭垂，人心之所祈向，无一不与社会现实生活背道而驰。倘不改弦而更张之，则国力莫由昭苏，社会永无宁日。祀天神而拯水旱，诵“孝经”以退黄巾，人非童昏，知其妄也。物之不切于实用者，虽金玉圭璋，不如布粟粪土。若事之无利于个人或社会现实生活者，皆虚文也，诳人之事也。诳人之事，虽祖宗之所遗留，圣贤之所垂教，政府之所提倡，社会之所崇尚，皆一文不值也！
科学的而非想象的
 科学者何？吾人对于事物之概念，综合客观之现象，诉之主观之理性，而不矛盾之谓也。想象者何？既超脱客观之现象，复抛弃主观之理性，凭空构造，有假定而无实证，不可以人间已有之智灵，明其理由，道其法则者也。在昔蒙昧之世，当今浅化之民，有想象而无科学。宗教美文，皆想象时代之产物。近代欧洲之所以优越他族者，科学之兴，其功不在人权说下，若舟车之有两轮焉。今且日新月异，举凡一事之兴，一物之细，罔不诉之科学法则，以定其得失从违；其效将使人间之思想云为，一遵理性，而迷信斩焉，而无知妄作之风息焉。
 国人而欲脱蒙昧时代，羞为浅化之民也，则急起直追，当以科学与人权并重。士不知科学，故袭阴阳家符瑞五行之说，惑世诬民，地气风水之谈，乞灵枯骨。农不知科学，故无择种去虫之术。工不知科学，故货弃于地，战斗生事之所需，一一仰给于异国。商不知科学，故惟识罔取近利，未来之胜算，无容心焉。医不知科学，既不解人身之构造，复不事药性之分析，菌毒传染，更无闻焉；惟知附会五行生克寒热阴阳之说，袭古方以投药饵，其术殆与矢人同科；其想象之最神奇者，莫如“气”之一说，其说且通于力士羽流之术，试遍索宇宙间，诚不知此“气”之果为何物也！
 凡此无常识之思惟，无理由之信仰，欲根治之，厥为科学。夫以科学说明真理，事事求诸证实，较之想象武断之所为，其步度诚缓，然其步步皆踏实地，不若幻想突飞者之终无寸进也。宇宙间之事理无穷，科学领土内之膏腴待辟者，正自广阔。青年勉乎哉！
作者：陈独秀（IP属地：上海） ">
<meta name=og:image content="https://project-gutenberg.github.io/Pincong//images/card/217.jpg">
<script data-ad-client=ca-pub-6074407261372769 async src=https://pagead2.googlesyndication.com/pagead/js/adsbygoogle.js></script>
<script async src="https://www.googletagmanager.com/gtag/js?id=G-06HJ1E5XNH"></script>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','G-06HJ1E5XNH')</script>
</head>
<body>
<header class="fixed-top navigation">
<div class=container>
<nav class="navbar navbar-expand-lg navbar-light bg-transparent">
<a class=navbar-brand href=https://project-gutenberg.github.io/Pincong/><img class=img-fluid src=https://project-gutenberg.github.io/Pincong//images/logo.png alt=品葱*精选></a>
<button class="navbar-toggler border-0" type=button data-toggle=collapse data-target=#navigation>
<i class="ti-menu h3"></i>
</button>
<div class="collapse navbar-collapse text-center" id=navigation>
<ul class="navbar-nav ml-auto">
<li class=nav-item>
<a class=nav-link href=https://project-gutenberg.github.io/Pincong/> Home </a>
</li>
<li class=nav-item>
<a class=nav-link href=https://project-gutenberg.github.io/Pincong/post/index.xml>RSS</a>
</li>
<li class=nav-item>
<a class=nav-link href=https://bit.ly/2HrxEi0>Telegram</a>
</li>
<li class=nav-item>
<a class=nav-link href=https://twitter.com/speechfree3>Twitter</a>
</li>
</ul>
</div>
</nav>
</div>
</header> <div class="py-5 d-none d-lg-block"></div>
<section class=main-content>
<div class=container>
<div class=row>
<div class="col-lg-8 mx-auto block shadow mb-5">
<h2>如何成为“新青年”？</h2>
<div class=mb-3><span>by <a href=https://project-gutenberg.github.io/Pincong/author/></a></span>,
<span>at 04 May 2022</span>, tags :
<a href=https://project-gutenberg.github.io/Pincong/tags/%e5%a5%b4%e9%9a%b6>奴隶</a>
<a href=https://project-gutenberg.github.io/Pincong/tags/%e6%9c%bd%e8%b4%a5>朽败</a>
<a href=https://project-gutenberg.github.io/Pincong/tags/%e5%90%be%e5%9b%bd>吾国</a>
<a href=https://project-gutenberg.github.io/Pincong/tags/%e7%a7%91%e5%ad%a6>科学</a>
<a href=https://project-gutenberg.github.io/Pincong/tags/%e9%99%88%e8%85%90>陈腐</a>
<a href=https://github.com/Project-Gutenberg/Pincong-data/edit/master/site/content/post/f7d3440a67c58806a606eb2af08ca306.md style=color:gray><strong><i>点击纠错</i></strong></a>
<i> </i>
<a href=https://github.com/Project-Gutenberg/Pincong-data/delete/master/site/content/post/f7d3440a67c58806a606eb2af08ca306.md style=color:gray><strong><i>点击删除</i></strong></a>
</div>
<h5><a href="https://justmysocks.net/members/aff.php?aff=13681">使用CN2/CN2GIA顶级线路，支持Shadowsocks/V2ray科学上网，支持支付宝付款，每月仅需 5 美元</a></h5>
<h5><a href=https://bit.ly/2HrxEi0>## 加入品葱精选 Telegram Channel ##</a></h5>
<p></p>
<p><img src="https://images.weserv.nl/?url=https%3A//mmbiz.qpic.cn/mmbiz_png/foZXAGhBP8nfebQPlUuFMxSpQWeCo1t2PCycZO7DeEUSN75cWGa12QJfkXhePAcibPXzgUd8MHRobFozsO7k8mA/640%3Fwx_fmt%3Dpng" alt></p>
<p>本文原载于1915年9月15日的《青年杂志》1卷（从第2卷起即改名为《新青年》）。</p>
<p><strong>敬告青年</strong></p>
<p>      窃以少年老成，中国称人之语也；年长而勿衰，英、美人相勖之辞也，此亦东西民族涉想不同、现象趋异之一端欤？青年如初春，如朝日，如百卉之萌动，如利刃之新发于硎，人生最可宝贵之时期也。青年之于社会，犹新鲜活泼细胞之在人身。新陈代谢，陈腐朽败者无时不在天然淘汰之途，与新鲜活泼者以空间之位置及时间之生命。人身遵新陈代谢之道则健康，陈腐朽败之细胞充塞人身则人身死；社会遵新陈代谢之道则隆盛，陈腐朽败之分子充塞社会则社会亡。</p>
<p>      准斯以谈，吾国之社会，其隆盛耶？抑将亡耶？非予之所忍言者。彼陈腐朽败之分子，一听其天然之淘汰，雅不愿以如流之岁月，与之说短道长，希冀其脱胎换骨也。予所欲涕泣陈词者，惟属望于新鲜活泼之青年，有以自觉而奋斗耳！</p>
<p>      自觉者何？自觉其新鲜活泼之价值与责任，而自视不可卑也。奋斗者何？奋其智能，力排陈腐朽败者以去，视之若仇敌，若洪水猛兽，而不可与为邻，而不为其菌毒所传染也。</p>
<p>      呜呼！吾国之青年，其果能语于此乎！吾见夫青年其年龄，而老年其身体者十之五焉；青年其年龄或身体，而老年其脑神经者十之九焉。华其发，泽其容，直其腰，广其膈，非不俨然青年也；及叩其头脑中所涉想，所怀抱，无一不与彼陈腐朽败者为一丘之貉。其始也未尝不新鲜活泼，寝假而为陈腐朽败分子所同化者，有之；寝假而畏陈腐朽败分子势力之庞大，瞻顾依回，不敢明目张胆作顽狠之抗斗者，有之。充塞社会之空气，无往而非陈腐朽败焉，求些少之新鲜活泼者，以慰吾人窒息之绝望，亦杳不可得。</p>
<p>      循斯现象，于人身则必死，于社会则必亡。欲救此病，非太息咨嗟之所能济，是在一二敏于自觉、勇于奋斗之青年，发挥人间固有之智能，决择人间种种之思想，——孰为新鲜活泼而适于今世之争存，孰为陈腐朽败而不容留置于脑里，——利刃断铁，快刀理麻，决不作牵就依违之想，自度度人，社会庶几其有清宁之日也。青年乎！其有以此自任者乎？若夫明其是非，以供决择，谨陈六义，幸平心察之。</p>
<p><strong>自主的而非奴隶的</strong></p>
<p>      等一人也，各有自主之权，绝无奴隶他人之权利，亦绝无以奴自处之义务。奴隶云者，古之昏弱对于强暴之横夺，而失其自由权利者之称也。自人权平等之说兴，奴隶之名，非血气所忍受。世称近世欧洲历史为“解放历史”——破坏君权，求政治之解放也；否认教权，求宗教之解放也；均产说兴，求经济之解放也；女子参政运动，求男权之解放也。</p>
<p>      解放云者，脱离夫奴隶之羁绊，以完其自主自由之人格之谓也。我有手足，自谋温饱；我有口舌，自陈好恶；我有心思，自崇所信；绝不认他人之越俎，亦不应主我而奴他人；盖自认为独立自主之人格以上，一切操行，一切权利，一切信仰，唯有听命各自固有之智能，断无盲从隶属他人之理。非然者，忠孝节义，奴隶之道德也（德国大哲尼采）别道德为二类：有独立心而勇敢者曰贵族道德，谦逊而服从者曰奴隶道德；轻刑薄赋，奴隶之幸福也；称颂功德，奴隶之文章也；拜爵赐第，奴隶之光荣也；丰碑高墓，奴隶之纪念物也；以其是非荣辱，听命他人，不以自身为本位，则个人独立平等之人格，消灭无存，其一切善恶行为，势不能诉之自身意志而课以功过；谓之奴隶，谁曰不宜？立德立功，首当辨此。</p>
<p><strong>进步的而非保守的</strong></p>
<p>      人生如逆水行舟，不进则退，中国之恒言也。自宇宙之根本大法言之，森罗万象，无日不在演进之途，万无保守现状之理；特以俗见拘牵，谓有二境，此法兰西当代大哲柏格森之“创造进化论”所以风靡一世也。以人事之进化言之，笃古不变之族，日就衰亡；日新求进之民，方兴未已；存亡之数，可以逆睹。矧在吾国，大梦未觉，故步自封，精之政教文章，粗之布帛水火，无一不相形丑曲拙，而可与当世争衡？</p>
<p>      举凡残民害理之妖言，率能征之故训，而不可谓诬，谬种流传，岂自今始！固有之伦理、法律、学术、礼俗，无一非封建制度之遗，持较皙种之所为，以并世之人，而思想差迟，几及千载；尊重廿四朝之历史性，而不作改进之图，则驱吾民于二十世纪之世界以外，纳之奴隶牛马黑暗沟中而已，复何说哉！于此而言保守，诚不知为何项制度文物，可以适用生存于今世。吾宁忍过去国粹之消亡，而不忍现在及将来之民族，不适世界之生存而归削灭也。</p>
<p>      呜呼！巴比伦人往矣，其文明尚有何等之效用耶？“皮之不存，毛将焉传？”世界进化，未有已焉。其不能善变而与之俱进者，将见其不适环境之争存，而退归天然淘汰已耳，保守云乎哉！</p>
<p><strong>进取的而非退隐的</strong></p>
<p>      当此恶流奔进之时，得一二自好之士，洁身引退，岂非希世懿德。然欲以化民成俗，请于百尺竿头，再进一步。夫生存竞争，势所不免，一息尚存，即无守退安隐之余地。排万难而前行，乃人生之天职。以善意解之，退隐为高人出世之行；以恶意解之，退隐为弱者不适竞争之现象。欧俗以横厉无前为上德，亚洲以闲逸恬淡为美风，东西民族强弱之原因，斯其一矣。此退隐主义之根本缺点也。</p>
<p>      若夫吾国之俗，习为委靡：苟取利禄者，不在论列之数；自好之士，希声隐沦，食粟衣帛，无益于世，世以雅人名士目之，实与游惰无择也。人心秽浊，不以此辈而有所补救，而国民抗往之风，植产之习，于焉以斩。人之生也，应战胜恶社会，而不可为恶社会所征服；应超出恶社会，进冒险苦斗之兵，而不可逃循恶社会，作退避安闲之想。呜呼！欧罗巴铁骑，入汝室矣，将高卧白云何处也？吾愿青年之为孔、墨，而不愿其为巢、由；吾愿青年之为托尔斯泰与达噶尔，不若其为哥伦布与安重根！</p>
<p><strong>世界的而非锁国的</strong></p>
<p>      并吾国而存立于大地者，大小凡四十余国，强半与吾有通商往来之谊。加之海陆交通，朝夕千里，古之所谓绝国，今视之若在户庭。举凡一国之经济政治状态有所变更，其影响率被于世界，不啻牵一发而动全身也。立国于今之世，其兴废存亡，视其国之内政者半，影响于国外者恒亦半焉。以吾国近事证之：日本勃兴，以促吾革命维新之局；欧洲战起，日本乃有对我之要求；此非其彰彰者耶？投一国于世界潮流之中，笃旧者固速其危亡，善变者反因以竞进。</p>
<p>      吾国自通海以来，自悲观者言之，失地偿金，国力索矣；自乐观者言之，倘无甲午庚子两次之福音，至今犹在八股垂发时代。居今日而言锁国闭关之策，匪独力所不能，亦且势所不利。万邦并立，动辄相关，无论其国若何富强，亦不能漠视外情，自为风气。各国之制度文物，形式虽不必尽同，但不思驱其国于危亡者，其遵循共同原则之精神，渐趋一致，潮流所及，莫之能违。于此而执特别历史国情之说，以冀抗此潮流，是犹有锁国之精神，而无世界之智识。国民而无世界知识，其国将何以图存于世界之中？语云：“闭户造车，出门未必合辙。”今之造车者，不但闭户，且欲以“周礼”“考工”之制，行之欧美康庄，其患将不止不合辙已也！</p>
<p><strong>实利的而非虚文的</strong></p>
<p>      自约翰弥尔“实利主义”唱道于英，孔特之“实验哲学”唱道于法，欧洲社会之制度，人心之思想，为之一变。最近德意志科学大兴，物质文明，造乎其极，制度人心，为之再变。举凡政治之所营，教育之所期，文学技术之所风尚，万马奔驰，无不齐集于厚生利用之一途。一切虚文空想之无裨于现实生活者，吐弃殆尽。当代大哲，若德意志之倭根，若法兰西之柏格森，虽不以现时物质文明为美备，咸揭橥生活问题，为立言之的。生活神圣，正以此次战争，血染其鲜明之旗帜。欧人空想虚文之梦，势将觉悟无遗。</p>
<p>      夫利用厚生，崇实际而薄虚玄，本吾国初民之俗；而今日之社会制度，人心思想，悉自周、汉两代而来，——周礼崇尚虚文，汉则罢黜百家而尊儒重道。——名教之所昭垂，人心之所祈向，无一不与社会现实生活背道而驰。倘不改弦而更张之，则国力莫由昭苏，社会永无宁日。祀天神而拯水旱，诵“孝经”以退黄巾，人非童昏，知其妄也。物之不切于实用者，虽金玉圭璋，不如布粟粪土。若事之无利于个人或社会现实生活者，皆虚文也，诳人之事也。诳人之事，虽祖宗之所遗留，圣贤之所垂教，政府之所提倡，社会之所崇尚，皆一文不值也！</p>
<p><strong>科学的而非想象的</strong></p>
<p>      科学者何？吾人对于事物之概念，综合客观之现象，诉之主观之理性，而不矛盾之谓也。想象者何？既超脱客观之现象，复抛弃主观之理性，凭空构造，有假定而无实证，不可以人间已有之智灵，明其理由，道其法则者也。在昔蒙昧之世，当今浅化之民，有想象而无科学。宗教美文，皆想象时代之产物。近代欧洲之所以优越他族者，科学之兴，其功不在人权说下，若舟车之有两轮焉。今且日新月异，举凡一事之兴，一物之细，罔不诉之科学法则，以定其得失从违；其效将使人间之思想云为，一遵理性，而迷信斩焉，而无知妄作之风息焉。</p>
<p>      国人而欲脱蒙昧时代，羞为浅化之民也，则急起直追，当以科学与人权并重。士不知科学，故袭阴阳家符瑞五行之说，惑世诬民，地气风水之谈，乞灵枯骨。农不知科学，故无择种去虫之术。工不知科学，故货弃于地，战斗生事之所需，一一仰给于异国。商不知科学，故惟识罔取近利，未来之胜算，无容心焉。医不知科学，既不解人身之构造，复不事药性之分析，菌毒传染，更无闻焉；惟知附会五行生克寒热阴阳之说，袭古方以投药饵，其术殆与矢人同科；其想象之最神奇者，莫如“气”之一说，其说且通于力士羽流之术，试遍索宇宙间，诚不知此“气”之果为何物也！</p>
<p>      凡此无常识之思惟，无理由之信仰，欲根治之，厥为科学。夫以科学说明真理，事事求诸证实，较之想象武断之所为，其步度诚缓，然其步步皆踏实地，不若幻想突飞者之终无寸进也。宇宙间之事理无穷，科学领土内之膏腴待辟者，正自广阔。青年勉乎哉！</p>
<p>作者：陈独秀（IP属地：上海）</p>
<h5> <a href="https://www.digitalocean.com/?refcode=4351d40e44b2&utm_campaign=Referral_Invite&utm_medium=Referral_Program&utm_source=CopyPaste">最简单好用的 VPS,没有之一，注册立得 100 美金</a></h5>
</div>
<div class="col-lg-8 mx-auto block shadow">
<div id=disqus_thread></div>
<script type=application/javascript>var disqus_config=function(){};(function(){if(["localhost","127.0.0.1"].indexOf(window.location.hostname)!=-1){document.getElementById('disqus_thread').innerHTML='Disqus comments not available by default when the website is previewed locally.';return}var b=document,a=b.createElement('script');a.async=!0,a.src='//pin-cong-jing-xuan.disqus.com/embed.js',a.setAttribute('data-timestamp',+new Date),(b.head||b.body).appendChild(a)})()</script>
<noscript>Please enable JavaScript to view the <a href=https://disqus.com/?ref_noscript>comments powered by Disqus.</a></noscript>
<a href=https://disqus.com class=dsq-brlink>comments powered by <span class=logo-disqus>Disqus</span></a>
</div>
<div class="col-lg-8 mx-auto block shadow">
<h3>See Also</h3>
<div class=container>
<div class=row>
<div class="mx-auto px-0">
<div class="bg-white shadow block">
<article class=mb-5>
<h2 class=h5><a class=text-dark href="https://project-gutenberg.github.io/Pincong/post/076b910cdbbce409f733d4351254d7b5/?utm_source=see_also&utm_medium=%25E5%25A6%2582%25E4%25BD%2595%25E6%2588%2590%25E4%25B8%25BA%25E6%2596%25B0%25E9%259D%2592%25E5%25B9%25B4">如何看待《丁香医生 披着科学外衣的美国财狼》这篇评说丁香医生的文章？</a>
</h2>
<p class=text-dark>知乎用户 BioMedAdv​ 发表 **** 是 ** 最后的 ***。
知乎用户 公子北辰 发表 这个标题就是战斗力满满啊&mldr;.
还不如改成
《炮打丁香医生》
知乎用户 阿布大树​ 发表 其实这篇文章是一个很好的高级教学，我 …</p>
</article>
<article class=mb-5>
<h2 class=h5><a class=text-dark href="https://project-gutenberg.github.io/Pincong/post/267b3356c2825bd7a603788582ba941c/?utm_source=see_also&utm_medium=%25E5%25A6%2582%25E4%25BD%2595%25E6%2588%2590%25E4%25B8%25BA%25E6%2596%25B0%25E9%259D%2592%25E5%25B9%25B4">张亭栋靠剽窃他人成果获得的未来科学大奖应该撤销</a>
</h2>
<p class=text-dark>张亭栋靠剽窃他人成果获得的未来科学大奖应该撤销
·方舟子·
未来科学大奖是由科学家、企业家群体共同发起的民间科学奖项，奖励在中国大陆、香港、澳门、台湾做出杰出科技成果的科学家，单项奖金一百万美元，据说是中国大陆奖金最高的科学奖。2020年度 …</p>
</article>
<article class=mb-5>
<h2 class=h5><a class=text-dark href="https://project-gutenberg.github.io/Pincong/post/29e12f5b95233c99af7b069231cf99fc/?utm_source=see_also&utm_medium=%25E5%25A6%2582%25E4%25BD%2595%25E6%2588%2590%25E4%25B8%25BA%25E6%2596%25B0%25E9%259D%2592%25E5%25B9%25B4">中医黑是怎么形成的？</a>
</h2>
<p class=text-dark>知乎用户 Zpuzzle​​ 发表 台湾有一位医学史的研究者皮国立也关注过这个问题。皮国立本身是认同中医的价值的，但作为医学史研究者，他认为传统中医有三个主要问题：
第一个是近代以来中医在西医的冲击下不断退后，“奇迹叙事” 成为了中医对抗西 …</p>
</article>
<article class=mb-5>
<h2 class=h5><a class=text-dark href="https://project-gutenberg.github.io/Pincong/post/f4252c3bef09741b1813c4b9a8ca26d6/?utm_source=see_also&utm_medium=%25E5%25A6%2582%25E4%25BD%2595%25E6%2588%2590%25E4%25B8%25BA%25E6%2596%25B0%25E9%259D%2592%25E5%25B9%25B4">单眼鱼：莲花清瘟的超级大瓜要被切开了</a>
</h2>
<p class=text-dark>今天这篇文章，关于连花清瘟，涉及到钟南山，大概率会被删文，保不准还会炸号。
为此，我先来保证，文章中每个细节信息，都来自于权威媒介和科学家，写作框架也绝对是科学思维和学术理论，只为推动事件在科学与法治轨道上解决。
如果连纯粹地讨论科学也不被 …</p>
</article>
<article class=mb-5>
<h2 class=h5><a class=text-dark href="https://project-gutenberg.github.io/Pincong/post/c60e1ce29e1559841ced0a28d6faec5b/?utm_source=see_also&utm_medium=%25E5%25A6%2582%25E4%25BD%2595%25E6%2588%2590%25E4%25B8%25BA%25E6%2596%25B0%25E9%259D%2592%25E5%25B9%25B4">中医真的有用吗？</a>
</h2>
<p class=text-dark>知乎用户 Echo 发表 有用没用中医粉自己知道就好。
现如今各中医院就是西医院套了个壳子。超声核磁 ct 化验一个不少。病房里治疗手段西医为主中医为辅，完全就是挂羊头卖狗肉！这些医院才是最排斥中医的。直接导致广大中医粉无法体验完全纯洁的中 …</p>
</article>
</div>
</div>
</div>
</div>
</div>
</div>
</div>
</div>
</section>
<script>var images=document.getElementsByTagName("img"),i;for(i=0;i<images.length;i++)images[i].className+="img-fluid w-100 mb-4"</script>
<footer class="py-4 bg-light border-top">
<div class=container>
<div class="row justify-content-between align-items-center">
<div class="col-lg-4 text-center text-lg-left mb-4 mb-lg-0">
<a href=https://project-gutenberg.github.io/Pincong/><img src=https://project-gutenberg.github.io/Pincong//images/logo.png class=img-fluid alt=品葱*精选></a>
</div>
<div class="col-lg-4 text-center mb-4 mb-lg-0">
<ul class="list-inline mb-0">
</ul>
</div>
<div class="col-lg-4 text-lg-right text-center mb-4 mb-lg-0">
<ul class="list-inline social-icon mb-0">
<li class=list-inline-item><a href=https://pincong.rocks/><i class=ti-home></i></a></li>
<li class=list-inline-item><a href=https://github.com/Project-Gutenberg/Pincong><i class=ti-github></i></a></li>
</ul>
</div>
<div class="col-12 text-center mt-4">
<span></span>
</div>
</div>
</div>
</footer>
<script src=../../plugins/jQuery/jquery.min.js></script>
<script src=../../plugins/bootstrap/bootstrap.min.js></script>
<script src=../../plugins/search/fuse.min.js></script>
<script src=../../plugins/search/mark.js></script>
<script src=../../plugins/search/search.js></script>
<script src=https://project-gutenberg.github.io/Pincong/js/script.min.js></script>
<script>(function(a,e,f,g,b,c,d){a.GoogleAnalyticsObject=b,a[b]=a[b]||function(){(a[b].q=a[b].q||[]).push(arguments)},a[b].l=1*new Date,c=e.createElement(f),d=e.getElementsByTagName(f)[0],c.async=1,c.src=g,d.parentNode.insertBefore(c,d)})(window,document,'script','//www.google-analytics.com/analytics.js','ga'),ga('create','UA-151212685-6','auto'),ga('send','pageview')</script></body>
</html>